## page_title: Καλωσήλθες στη Hedy!

<div class="-mx-16 -my-12 px-16 py-8 mb-8 bg-cover flex items-center" style="background-image: url(/images/header.jpg); height: 250px; position: relative;">
  <div class="flex-1">
    <h1 class="font-bold font-slab text-white text-6xl text-shadow-md tracking-wide">Hedy</h1>
    <h2 class="font-sans font-light text-white text-shadow-md tracking-wide my-1">Μια βαθμιαία γλώσσα προγραμματισμού</h2>
  </div>
  <div class="flex-none">
    <a class="green-btn text-white px-8 py-4" href="/hedy?lang=en">Δοκίμασέ τη</a>
  </div>
</div>

## Τί είναι μια βαθμιαία γλώσσα προγραμματισμού;

Το να μάθεις να προγραμματίζεις μπορεί να είναι δύσκολο. Όχι ότι ο προγραμματισμός _είναι_ δύσκολος! Όμως υπάρχουν πολλοί κανόνες που πρέπει να απομνημονεύσεις, ακριβώς όπως όταν ξεκίνησες να μαθαίνεις Ελληνικά. Παρομοίως, θα χρειαστείς αρκετή εξάσκηση για να μάθεις προγραμματισμό.

Μπορείς να διαβάσεις αυτές τις προτάσεις με ευκολία. Θυμάσαι όμως όταν ξεκίνησες να μαθαίνεις να διαβάζεις; Χρειαζόσουν λίγο χρόνο για κάθε γράμμα! Το ίδιο ισχύει και για τον προγραμματισμό, μπορεί να είναι δύσκολο στην αρχή, όμως θα γίνεται όλο και πιο εύκολο!

Το καλό με τη Hedy είναι πως η Hedy είναι _βαθμιαία_. Αυτό σημαίνει πως δε χρειάζεται να μάθεις όλους τους κανόνες με τη μία. Τα πρώτα επίπεδα δεν έχουν τόσους πολλούς κανόνες, ώστε να συνηθίσεις τον προγραμματισμό αβίαστα. Σε κάθε επίπεδο προσθέτουμε νέους κανόνες, αυξάνοντας τον αριθμό των εντολών που γνωρίζεις. Εντολές ονομάζονται οι οδηγίες που δίνουμε σε έναν υπολογιστή.

## Γιατί είναι βαθμιαία η Hedy;

Σε αυτό το βίντεο, η Felienne, δημιουργός της Hedy, εξηγεί γιατί η Hedy είναι βαθμιαία.

<center>
<iframe width="560" height="315" src="https://www.youtube.com/embed/EdqT313rM40" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</center>

## Για ποιόν προορίζεται η Hedy;

Η Hedy απευθύνεται σε όλα τα παιδιά που θέλουν να μάθουν προγραμματισμό! Θα πρέπει να μπορείς να διαβάζεις Ελληνικά με ευκολία.

## Χρειάζομαι εμπειρία στον προγραμματισμό;

Όχι, κάτι τέτοιο δεν είναι απαραίτητο. Ωστόσο, αν έχεις προγραμματίσει ξανά σε Scratch ή Python, κάποιες εντολές θα σου είναι οικείες.

## Η Hedy είναι δωρεάν;

Ναι! Το Πανεπιστήμιο του Leiden μας επιτρέπει να τη μοιραζόμαστε δωρεάν. H Hedy είναι επίσης 'Ανοικτού Κώδικα', το οποίο σημαίνει πως οποιοσδήποτε μπορεί να προγραμματίσει, μπορεί να μας βοηθήσει να βελτιώσουμε τη Hedy. Μπορείς να βρείς τον κώδικα στο [GitHub](https://github.com/Felienne/hedy).
Αν σας αρέσει η Hedy, θα θέλαμε μια [δωρεά](https://www.steunleiden.nl/project/hedy?locale=en)!

## Θα χρειαστεί να εγκαταστήσω κάτι;

Όχι. H Hedy δουλεύει στον περιηγητή, που είναι το πρόγραμμα που χρησιμοποιείς για να δεις αυτήν εδώ τη σελίδα. Πιθανότατα, Chrome ή Edge ή Firefox. Η Hedy επίσης δουλεύει στο τηλέφωνό σου ή στο τάμπλετ.
